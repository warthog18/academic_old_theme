---
# Documentation: https://wowchemy.com/docs/managing-content/

title: "Camping Village Le Esperidi"
subtitle: "Recensione e valutazione, anno 2023"
summary: "Recensione del campeggio Le Esperidi vicino a Cecina"
authors: [admin]
tags: [campeggio, vacanze]
categories: [recensioni]
date: 2023-08-21T22:16:59+02:00
lastmod: 2023-08-21T22:16:59+02:00
featured: false
draft: false
commentable: true

# Featured image
# To use, add an image named `featured.jpg/png` to your page's folder.
# Focal points: Smart, Center, TopLeft, Top, TopRight, Left, Right, BottomLeft, Bottom, BottomRight.
image:
  caption: ""
  focal_point: ""
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
gallery_item:
- album: esperidi
  image: 001_bagno1.jpg
  caption: Vista del bagno Villino Confort
- album: esperidi
  image: 002_bagno2.jpg
  caption: Vista del bagno Villino Confort, lavandino e specchio
- album: esperidi
  image: 003_cucina.jpg
  caption: Vista generale della cucina
- album: esperidi
  image: 004_frigo_interno.jpg
  caption: Il frigo del Villino Confort
- album: esperidi
  image: 005_freezer.jpg
  caption: Dettaglio del freezer, alto circa 15-20 centimetri
- album: esperidi
  image: 006_spiaggia_prezzi.jpg
  caption: I prezzi delle attrezzature della spiaggia (non obbligatorie) aggiornati all'estate 2023.
- album: esperidi
  image: 007_spiaggia_pizze.jpg
  caption: La spiaggia di sera è accessibile anche per mangiarsi una pizza. RIcordatevi però di posare i cartoni negli appositi spazi. Molto carina come idea.
- album: esperidi
  image: 008_spiaggia_acquagym.jpg
  caption: La spiaggia libera e una sessione di acquagym
- album: esperidi
  image: 009_eventi.jpg
  caption: La piazzetta interna del campeggio dove hanno sede gli spettacoli serali
- album: esperidi
  image: 010_batterie.jpg
  caption: Possibilità di buttare le pile esaurite
- album: esperidi
  image: 010_cassonetto_cani.jpg
  caption: Sacchetto e cestino per i bisogni dei 4-zampe
- album: esperidi
  image: 011_cassonetti_immondizia.jpg
  caption: "Cassonetti per la raccolta differenziata: il campeggio ne è pieno."
- album: esperidi
  image: 012_chiesetta1.jpg
  caption: Chiesetta interna al campeggio
- album: esperidi
  image: 013_chiesetta2.jpg
  caption: Dettaglio della chiesetta interna
- album: esperidi
  image: 014_spiritualita.jpg
  caption: La S. Messa a Bibbona, all'aperto, di sera.
- album: esperidi
  image: 015_formiche.jpg
  caption: Troverete nel villino questo cartello che vi avverte della presenza di formiche
---
{{< toc >}}

Quest'anno abbiamo deciso di orientarci verso le vacanze in Toscana, ed abbiamo scelto il campeggio ["Le Esperidi"](https://www.esperidi.it), situato poco dopo Cecina.
Ho deciso di scrivere questa recensione per agevolare la scelta del lettore, nel caso decidesse come noi di fare la vacanza in questo stesso posto.

La vacanza è stata prenotata in un periodo a cavallo tra agosto e settembre, per quattro adulti e due bimbi di cui uno sotto i 5 anni, e quindi non pagante. Abbiamo optato per un **villino comfort** per 14 notti.

Il campeggio è organizzato come il tipico villaggio turistico, con animazione, molti servizi interni che consentono di non lasciare mai il camping, se uno vuole. Non è il solito campeggio "spartano" in cui si alloggia soltanto e si va al mare. Inoltre la location è una estesa pineta inserita in un parco naturale, quindi soggetta a restrizioni di carattere ambientale.

**DISCLAMER**: le opinioni e valutazioni di seguito espresse sono di carattere personale e basate sulla esperienza diretta. Su Google Maps ci sono recensione anche molto negative del campeggio, quindi le esperienze potrebbero non risultare uguali a quella che abbiamo vissuto noi


## Prenotazione
Abbiamo prenotato usando il vecchio metodo della mail e scrivendo tutte le informazioni che sarebbero servite per la prenotazione. La risposta è stata molto veloce e chiara, con tutte le regole per il pagamento dell'acconto e di come fare a saldare la cifra del soggiorno, entro i termini previsti. Nessun problema riscontrato... è bastato rispettare diligentemente le regole dei pagamenti. All'arrivo viene trattenuta una cauzione di 150 euro, da pagare in contanti oppure con carta di credito: in quest'ultimo caso viene solo preso il numero della carta per l'eventuale trattenuta della cifra.

**ATTENZIONE**: il villaggio è molto gettonato. Il villino che abbiamo prenotato ad aprile era l'ultimo, e la piazzola che hanno prenotato due nostri parenti che si sono uniti alla comitiva, era l'ultima. Quando siamo arrivati c'era il cartello "COMPLETO" esposto all'ingresso... quindi prenotate per tempo!!


## Accoglienza
Gli arrivi vengono scaglionati in base al numero di persone, ma la scelta viene fatta dal campeggio e proposta nell'offerta del soggiorno: ci è stato proposto un soggiorno che partiva dal venerdì. Questo è un punto molto positivo, in quanto all'arrivo si viene praticamente scortati dal personale in reception per la registrazione, e poi si viene guidati nel campeggio per parcheggiare le macchine. Viene anche consegnato un braccialetto da tenere sempre al polso per riconoscimento (tipo quelli delle crociere o dei villaggi turistici).
Tutti molto gentili e lo staff è davvero molto presente nel campeggio. Come chicca finale, viene consegnato un gadget che consiste in uno zainetto e per ogni bimbo una maglietta del mini-club bimbi.

## Alloggio
Abbiamo prenotato un villino comfort per 5 persone che abbiamo trovato molto pulito e ordinato. La fornitura di stoviglie e attrezzi per la cucina era completa: manca il forno... peccato ma, alla fine, chi è che lo usa in vacanza? Il bagno era molto pulito, con doccia multigetto e acqua calda, molto comodo per i bimbi. Il condizionatore funzionava correttamente. Ci serviva un seggiolone per bimbi e lo abbiamo ottenuto senza problemi chiedendolo in reception. Nulla da segnalare eccetto il frigo: lo scomparto per i surgelati era davvero piccolo... per gente come noi che cuciniamo tanto, e ci portiamo dietro davvero tante cose, è stato un problema sistemare il cibo che ci siamo portati dietro. Peccato, ma ritengo che il giudizio sia molto soggettivo, e dipenda dalle proprie abitudini di famiglia. Una pecca in questi tempi in cui si ha sempre bisogno di ricaricare i nostri dispositivi elettronici, le prese all'interno del villino scarseggiano: consiglio di portarsi dietro una prolunga e alcune prese multiple che includano delle prese di tipo schuko (quelle che vengono chiamate in gergo "tedesche").

## Spiaggia
La spiaggia è libera, nel senso che si arriva e ci si sistema dove si vuole. La sabbia è un po' scura (potrebbe essere di origine vulcanica), e non va via molto facilmente dalla pelle e dalle cose, forse perchè è molto pesante. L'acqua è molto variabile: alcuni giorni era veramente sporca, con rami e foglie, e schiumetta (e fin qui.. vabè), altri giorni con pezzi di plastica e altri rifiuti: probabilmente a seguito di tempeste e temporali avvenuti i giorni prima. Altri giorni invece acqua cristallina e molto pulita al mattino, mare molto agitato al pomeriggio. Il bagnasciuga è abbastanza corto, e nel giro di 5-6 metri, un adulto non tocca più il fondo: attenzione ai bimbi. Volete attrezzatura come ombrelloni, lettini e sedie? Nessun problema, basta pagare: per un ombrellone e due lettini si pagano 100 euro alla settimana. Due ombrelloni e due lettini sono 120 euro a settimana... bene ma non benissimo... come sempre se volete un servizio, lo pagate. La spiaggia chiude alle 19 e bisogna togliere tutto.

## Pulizia, organizzazione e ordine generale
Direi molto pulito. Nessuna cicca di sigaretta per terra, immondizia o pattume lasciato in giro. Tutto molto ordinato, come la ghiaia dei vialetti sempre rastrellata o i cassonetti svuotati ogni giorno. Abbiamo avuto due "problemi": ci si è rotto l'asse del gabinetto e l'accendino per il gas era scarico. E' bastato andare in reception e nell'arco di un'ora avevano già sostituito l'asse e l'accendino (**da aggiornare se richiesto pagamento caparra**). Nulla di anomalo da segnalare

## Animazione
Il campeggio ha uno staff di animatori, tutti ragazzi giovani, che intrattengono bimbi e ragazzi con varie attività. Il programma è esposto e aggiornato ogni giorno. Ogni domenica sera viene organizzato uno spettacolo di presentazione dello staff, con balli e scenette: direi grazioso, seppur non siano attori di professione. Ci sono anche gruppi esterni che propongono spettacoli di danza, arti circensi e acrobati, questi sì, con figuranti professionisti e molto molto bravi. Tutte le attività, che includono anche l'acqua-gym in spiaggia e i vari tornei (bocce, scala 40, burraco, freccette, calcetto...), sono gratuite. C'è la baby-dance per i bimbi alla sera, fino alle 21.30, e poi proiezione di film vari (uno per sera) da sentire con le cuffie per non disturbare. Fa parte di quei servizi offerti che anche se non usufruiti, si pagano nella quota del soggiorno.

## Connessione a internet e rete cellulare
Il camping mette al servizio una connessione WiFi che però non è assolutamente veloce e non consentirebbe per esempio di lavorare a distanza con una VPN, che richiede un traffico dati elevato. La copertura della rete cellulare è scarsa soprattutto per le piazzole vicino al mare (operatori telefonici FastWeb, Wind, Iliad). Certamente, comprendo la difficoltà di fornire un servizio internet valido a centinaia di persone che si collegano a qualsiasi ora del giorno e della notte... Per la rete cellulare secondo me si potrebbe fare di più installando dei ripetitori. Quindi bene ma non benissimo... d'altronde che cosa ce ne facciamo di una connessione a internet in vacanza... mica vogliamo lavorare, no?

## Servizi interni, bancomat, market, ristorante...
Direi che non manca nulla, ma i prezzi sono alti. Quello che viene offerto è il classico bar per aperitivo, ristorante con pizzeria (margherita a 7 euro, e poi a salire), bazar con "di tutto e di più" incluso affitto di SUP a 10 euro l'ora, crepes con Nutella a 4 euro, gelateria (1 gusto a 2.5 euro, 2 gusti a 3 euro), bancomat, ambulatorio medico, beauty farm con massaggi, parrucchiera, e varie altre cose. C'è anche un negozio di frutta e verdura con prezzi che un italiano non pagherebbe mai, e una terrazza/lounge bar con musica dal vivo in base al programma. Molto suggestiva (a vederla da fuori), e comunque tutti extra a pagamento.Molto completo e ben organizzato.


## Particolarità
All'interno del camping c'è un lago artificiale che è praticamente una bellissima piscina, enorme e con laguna (acqua molto bassa adattissima per i bimbi). L'altezza massima dell'acqua è 1.4 metri e la capienza è di 400 persone massimo. L'accesso è a pagamento: 1 euro all'ora esclusi bimbi al di sotto dei 5 anni. Dopo la seconda ora si paga a mezze ore. Per accedere bisogna registrarsi e vi viene dato un braccialetto elettronico che segna gli ingressi e le uscite ai tornelli.
Sono presenti dei lettini (chi prima arriva meglio alloggia), oppure delle aree verdi con erbetta che si possono utilizzare. Direi nulla da segnalare. Decisamente un'area molto glamour, cornice a spettacoli di luci organizzati dallo staff e con bar interno che offre anche la colazione in piscina (ovviamente pagando...)

## Popolazione
Ci sono tanti tedeschi, qualche olandese, qualche inglese, tanti lombardi, vicentini, bergamaschi, piacentini. Questo dato ovviamente può cambiare in base al periodo del soggiorno.

## Quattro zampe
I cani sono ammessi all'interno del campeggio, e pagano una tariffa a parte, come se fossero delle persone (ovviamente più bassa...). Sparsi nel campeggio ci sono dei contenitori per il deposito delle pupù, con dispenser del sacchetto, addirittura. Prevista anche area cani dove poterli far giocare, posizionata vicino ai parcheggi, in una zona defilata rispetto alle piazzole e ai villini. Direi molto molto bene.

## Spiritualità
Per chi volesse, esiste una cappella interna al campeggio (orari delle S. Messe sconosciuti, ma basterebbe chiedere in Reception). A 10 minuti a piedi è presente una parrocchia di Bibbona, che fa una messa alle 21.30 del sabato, molto comoda e all'aperto, quindi anche un po' suggestiva, se vogliamo.

## Prezzo
Arriviamo alla nota dolente. Se si vuole un servizio, bisogna pagare. Propongo quello che abbiamo speso al giorno per il SOLO soggiorno. In 5 persone, più bimba non pagante perchè sotto i 5 anni, per 14 notti, nel periodo appena dopo ferragosto, euro 178, da dividere ancora per 5 persone, che fanno circa 36 euro, al giorno, a persona. A questi bisogna aggiungere il cibo, la spiaggia (se si richiede attrezzatura come ombrellone, lettino o sedia), e l'eventuale utilizzo della piscina interna (vedere il punto Particolarità per i dettagli). Oltre a queste spese, bisogna aggiungere il parcheggio, interno, a pagamento solo per i clienti in piazzola, compreso nel prezzo per i villini. Sono ben 7.50 euro al giorno... l'alternativa? Parcheggiare fuori lungo la strada, ammesso di trovare posto. Bene ma non benissimo, insomma.

## Galleria Immagini
{{< gallery album="esperidi" resize_option="25x25" >}}
